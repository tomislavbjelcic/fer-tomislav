Prilikom stvaranja objekta tipa Derived poziva se njegov konstruktor. U tom trenutku njegov 
pokazivač na tablicu virtualnih funkcija nigdje ne pokazuje. Konstruktor razreda Derived 
pak poziva konstruktor nadređenog razreda Base. U tom trenutku kreće izvođenje konstruktora 
razreda Base i tada pokazivač tablice virtualnih funkcija pokazuje na tablicu virtualnih funkcija 
razreda Base. Kreće izvođenje metode razreda Base (Base::metoda()), koja poziva virtualnu metodu istog razreda.
Kako u tom trenutku pokazivač tablice virtualnih metoda pokazuje na onu iz razreda Base (unatoč tome što se radi 
o instanci/objektu razreda Derived), bit će pozvana Base::virtualnaMetoda. Prema tome, prva linija ispisa je
"Metoda kaže: ja sam bazna implementacija!".
Završava izvođenje konstruktora razreda Base te sada kreće izvođenje konstruktora razreda Derived. Tada 
pokazivač na tablicu virtualnih funkcija pokazuje na onu iz razreda Derived.
Opet se izvodi nevirtualna Base::metoda koja poziva virtualnu metodu virtualnaMetoda. No sada, kako se 
promijenio pokazivač na tablicu virtualnih funkcija, taj polimorfni poziv će izvesti metodu Derived::virtualnaMetoda.
Prema tome, druga linija ispisa je "Metoda kaže: ja sam izvedena implementacija!".

Konstrukcija (i inicijalizacija) objekta Derived je gotova. Odmah nakon toga se poziva Base::metoda koja opet 
obavlja polimorfni poziv metode virtualnaMetoda, koja će izvesti onu iz razreda Derived jer se radi o instanci razreda 
Derived.